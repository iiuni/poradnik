[Powrót](README.md)

# WF

## Spis treści
* [Wymagania](#wymagania)
* [Zapisy](#zapisy)
* [Kategorie zajęć](#kategorie-zajęć)
* [Zwolnienia](#zwolnienia)
* [Nadrabianie](#nadrabianie)
* [Sekcje sportowe](#sekcje-sportowe)
* [Q&A](#qa)
* [Przydatne linki](#przydatne-linki)

**Dla studentów 1. roku:** w 1. semestrze zapisywać możecie się dopiero w terminie korekt (o ile zostaną miejsca), ale normalnie możecie zapisać się do [sekcji sportowej](#sekcje-sportowe).

## Wymagania
Każdy musi zrealizować 60 godzin WF-u, co przekłada się na **2 semestry** zajęć (dowolne dwa w trakcie studiów). Za WF **nie są przyznawane punkty ECTS**.

## Zapisy
Na WF można zapisywać się na **uniwersyteckiej** [stronie zapisów](https://zapisy.uni.wroc.pl) (jest to część USOS-a, czyli logowanie to samo).  
Termin zapisów jest ogłaszany na [wspomnianej stronie](https://zapisy.uni.wroc.pl), jak i w USOS-ie (i pewnie jeszcze w innych miejscach).  
Należy zwracać uwagę na płeć, dla której przeznaczona jest dana grupa (zazwyczaj jest dla obu, ale nie zawsze).  
Aby zapisać się na preferowaną dyscyplinę, warto zrobić to dokładnie o godzinie rozpoczęcia zapisów, **miejsca kończą się bardzo szybko** (może to być np. kwestia 1 minuty w konkretnej grupie czy dyscyplinie).
Najlepiej wejść już wcześniej na stronę konkretnej grupy (nie dyscypliny) i czekać tam na rozpoczęcie zapisów (strona odświeża się automatycznie, jest sekundowe odliczanie).

## Kategorie zajęć
Dostępne jest 5 kategorii:
- podstawowe, bezpłatne
- podstawowe, płatne
- weekendowe, bezpłatne
- przedmioty teoretyczne
- obozy sportowe

### Podstawowe, bezpłatne
Standardowy wf odbywający się co tydzień w dany roboczy dzień tygodnia.

### Podstawowe, płatne
Są tam dostępne inne dyscypliny, których nie ma w poprzedniej kategorii, np. tenis, squash, pływanie, jeździectwo.

### Weekendowe, bezpłatne
Jest tam np. turystyka piesza. Wymaga poświęcenia kilku weekendów i normalnie zalicza semestr WF-u.

### Przedmioty teoretyczne
Nowa kategoria od roku 2023/2024, jest tam wykład, który jest jedną z opcji zaliczenia WF-u **dla posiadających długotrwałe zwolnienie lekarskie**.

### Obozy sportowe
Są odrębne od reszty w systemie zapisów. Udział w takim obozie zalicza semestr WF-u (30 godzin). **Dostępne są tylko w semestrze letnim.**

## Zwolnienia
Zwolnienie na semestr, rok, lub całe studia: obowiązek zaliczania zajęć teoretycznych (np. szachy) lub wykładu (konkrety, wraz z sposobem zapisu są na stronie zapisów).  
Zwolnienie krótsze: dopuszczalne są **maksymalnie 3 nieodrobione nieobecności** (zwolnienie lekarskie chyba nie ma tu więc znaczenia), więcej o nadrabianiu poniżej.

## Nadrabianie
Chęć nadrobienia zajęć zgłasza się osobiście prowadzącemu grupę, do której jest się zapisanym (na zajęciach).
Dostaje się wtedy karteczkę, którą należy przedstawić na zajęciach, na które pójdziemy w ramach odrabiania, a później oddać prowadzącemu naszą grupę.
Na odrobienie zajęć są 3 tygodnie **od momentu pojawienia się na pierwszych zajęciach po nieobecności**.  
Odrabiać zajęcia można na dowolnej grupie z tej samej dyscypliny (być może też nawet z innej dyscypliny, ale chyba zależy to od naszego prowadzącego). Nie można uczestniczyć w więcej niż jednych zajęciach jednego dnia.
**Można odrobić maksymalnie 4 zajęcia.**

## Sekcje sportowe
Sekcje sportowe to część AZS-u. [Strona AZS-u](http://sport.uni.wroc.pl/) wydaje się być martwa, z AZS-em ponoć można skontaktować się przez [ich facebooka](https://www.facebook.com/KUAZSUWr/).  
Jeden semestr aktywnego uczestnictwa zwalnia z jednego semestru WF-u (mimo że jest więcej godzin zajęć niż na WF-ie).  
Sekcja sportowa umożliwia uczestniczenie w różnych turniejach międzyuczelnianych.

## Q&A
<details>
<summary>Czy dodanie do koszyka oznacza zapisanie?</summary>

> Tak.

</details>
<details>
<summary>Na czym polega "giełda"?</summary>

> Jest to mechanizm pozwalający na *bezpieczną* zamianę z kimś na grupy zajęciowe. [Instrukcja *giełdy*](https://zapisy.uni.wroc.pl/dokumenty/files/instrukcja_gielda.pdf).

</details>
<details>
<summary>Co jeśli nie zdam?</summary>

> Wtedy aby zaliczyć WF należy zapłacić za dodatkowe żetony (czyli możliwość zapisania się na dodatkowy semestr WF-u), szczegóły (i cena) powinny być podane na [stronie zapisów](https://zapisy.uni.wroc.pl).
> Przykładowo na rok 2023/2024 to 10 zł/h, czyli 300 zł za semestr.

</details>
<details>
<summary>Czy wymagany jest jakiś sprzęt?</summary>

> Na niektórych przedmiotach należy mieć własny sprzęt, szczegóły powinny być na stronie konkretnej grupy w systemie zapisów. Możliwe też, że prowadzący wyśle informacyjnego maila przed rozpoczęciem zajęć.

</details>
<details>
<summary>Czy jest jakiś inny sposób na odrobienie zajęć?</summary>

> Zdarza się, że udział w turnieju odrabia zajęcia, ale zależy to od prowadzącego.

</details>
<details>
<summary>Czy mogę zapisać się na dwa WF-y w jednym semestrze?</summary>

> Nie, z wyjątkiem obozu sportowego. Tzn. można być zapisanym na tylko jeden "zwykły" WF i dodatkowo na tylko jeden obóz sportowy w jednym semestrze (a w semestrze zimowym tylko na "zwykły" WF - nie ma wtedy obozów sportowych).

</details>
<details>
<summary>Jak wystawiana jest ocena?</summary>

> Na podstawie obecności. Z regulaminu: *Student może otrzymać ocenę bardzo dobrą, gdy miał jedną nieobecność na zajęciach
podstawowych, ocenę dobrą, gdy miał dwie nieobecności na zajęciach podstawowych w
semestrze i ocenę dostateczną, gdy miał trzy nieobecności na zajęciach podstawowych w
semestrze.*

</details>

## Przydatne linki

- [strona zapisów](https://zapisy.uni.wroc.pl)
- [zasady zapisów](https://zapisy.uni.wroc.pl/index.php?item=2)
- [wskazówki odnośnie zapisów](https://zapisy.uni.wroc.pl/index.php?item=1)
- [instrukcja "giełdy"](https://zapisy.uni.wroc.pl/dokumenty/files/instrukcja_gielda.pdf)
- [regulamin WF-u](https://bip.uni.wroc.pl/download/attachment/31373/nr-147-2021-z-dnia-29092021-regulamin-organizacji-zajec-i-zaliczen-wf.pdf)
- [strona AZS-u](http://sport.uni.wroc.pl)
- [facebook AZS-u](https://www.facebook.com/KUAZSUWr)
