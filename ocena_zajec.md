[Powrót](README.md)

# Ocena zajęć

**Dla studentów 1. roku:** Informacje zawarte tutaj zaczną Was dotyczyć dopiero pod koniec 1 semestru. Jeżeli dopiero zaczynacie studia, nie musicie się tym przejmować.

Po każdym semestrze odbywa się ocena zajęć. Polega ona na tym, że każdy student może anonimowo ocenić wszystkie zajęcia na które uczęszczał w danym semestrze. Dzięki temu prowadzący mogą otrzymać feedback odnośnie tego co robią i ewentualnie coś poprawić.

Studenci biorący udział w ocenie zajęć dostają bonus do zapisów (24h) na następne 2 semestry, więc warto to zrobić.

Proces wygląda następująco:

Pod koniec semestru w [Systemie zapisów](https://zapisy.ii.uni.wroc.pl/news/) pojawia się ogłoszenie, w którym są podane terminy oceny zajęć.
Gdy ocena zajęć jest otwarta:
- Po zalogowaniu kliknij na zakładkę **Ocena** na górnym pasku, następnie **Pobieranie kluczy** (https://zapisy.ii.uni.wroc.pl/grade/ticket/tickets-generate)
- Kliknij **Pobierz klucze** (**UWAGA!** można to zrobić tylko raz - jak potem tu wejdziesz jeszcze raz to nie będzie można pobrać kluczy)
- Pojawi się pole tekstowe z kluczami (ich format może się wydawać dziwny - nie przejmujemy się tym), należy je skopiować **w całości** i gdzieś zapisać, na przykład do pliku tekstowego.
- Będąc wylogowanym wejdź do zakładki **Wprowadzanie kluczy** (można to zrobić z dowolnego innego komputera w razie obaw o anonimowość)
- Do pola tekstowego wklej **w całości** wygenerowane wcześniej klucze
- Kliknij **Rozpocznij ocenę**
- Po prawej stronie jest sekcja do każdego przedmiotu na który chodzliśmy. Jest ona podziela osobno na każdy typ zajęć związany z przedmiotem: Wykład, Ćwiczenia, Pracownia, Repetytorium, Egzamin (jeżeli dotyczy)
- Po wypełnieniu każdej z ankiet kliknij **Zapisz ankietę** na samym dole
- Nie musisz wypełniać całości od razu. Przez cały okres trwania oceny możesz modyfikować przesłane odpowiedzi wprowadzając pobrane wcześniej klucze.
